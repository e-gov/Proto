---
permalink: GDPR
---

# GDPR-lahenduste turust

Andmesubjekt võib küsida:

nr | küsimus | iseloomustus
1  | Kas teie süsteemis on minu kohta andmeid (jah/ei)? | Oodatakse selget, lühikest vastust.
2  | Mis andmeid (andmekategooriaid) te minu kohta oma süsteemides hoiate? | Oodatakse metaandmeid (mitte detailseid, konkreetseid andmeväärtusi).
3  | Mis andmeid te konkreetselt minu kohta oma süsteemides hoiate? | Nõutakse detailset andmekogumit. Ka siin võib eristada meta- ja konkreetset tasandit: hoiame sinu isikukoodi _versus_ hoiame isikukoodi `36107120334`.
4  | Mida need andmed tähendavad? | Küsimus tekib, kui nr 3 vastus ei ole arusaadav (arusaamatu kodeering, kontekstiteabe puudumine)
4  | Millistes teie süsteemides on minu kohta andmeid? | oodatakse süsteeminimede loetelu. Peab olema arusaadav, mis on iga süsteemi eesmärk
5  | Milleks te minu kohta käivaid andmeid kasutate? | Oodatakse põhjendust, andmekasutuse sisulist äraseletamist.
6  | Kellele olete minu kohta käivaid andmeid edastanud? | Oodatakse detailset andmeedastuse logi.
7  | Kes on minu andmeid vaadanud? | Oodatakse detailsed andmevaatamiste logi.
8  | Kas minu andmeid on kombineeritud teiste andmetega? | Oodatakse kinnitust, et andmeid hoitakse eraldi või teavet kombineerimise kohta.
9  | Kustutage palun minu andmed? | See ei ole infopäring, vaid korraldus. Vastuseks oodatakse kinnitust, et kõik andmed on kustutatud. 
10 | Mille alusel (mis õigusega) te minu kohta andmeid kogute? | Küsimus võib järgneda jätkuna nr 1-9. Vastamiseks on vaja siduda süsteemid, andmekategooriad ja/või andmekirjed õiguslikku alust loovate õigusaktidega.
11 | Kas minu andmete töötlus teie süsteemides on seaduslik? | Sarnane nr 10-ga, kuid terviku vaatenurgast.
12 | Kas minu andmete töötlus teie süsteemides on minimaalne (õiguspäraste eesmärkide suhtes) | Tõenäoliselt ei oska inimene seda küsida. Kuid see on sisuliselt oluline küsimus.
13 | Kas minu andmed on kaitstud? Kas minu andmed on lekkinud või muul viisil leidnud väärkasutust? | Oodatakse kinnitust, et isiku andmed on tõesti kaitstud. Kinnitus peab olema usutav, s.o toetatud faktiteabega.

Andmetöötleja võib küsida:

nr | küsimus | iseloomustus
14 | Kas olete teie andmete töötlemisega nõus? | Andmesubjekti nõusoleku võtmine
15 | Kas soovite, et lõpetaksime teie andmete töötlemise? | Nõusoleku tagasivõtmine
16 | Palun kontrollige, et teie andmed on õiged? | 

Kokku võib neid küsimusi nimetada "GDPR-nõueteks".

GDPR jõustumisega 2018. a peab organisatsioon suutma vastata andmesubjekti esitatud küsimustele (1-13), esitada ise küsimusi (14-16) ja töödelda vastuseid. See nõuab vastavate võimekuse loomist, kas eraldiseisvaid tehnoloogilisi lahendusi või süsteemide täiendamist. GDPR-nõuete täitmine ei ole ühelegi organisatsioonile põhitegevuseks. Tegu on infotöötluse ja -süsteemide aspektiga - nii nagu varasemast tuntud logimine, turvalisus, monitooring, pääsuhaldus.

Nõudmine tekitab pakkumist. GDPR-lahenduste turg on veel välja arenemata. Kuid võib prognoosida selle turu arengut. Konsultatsioonifirmad on valmis organisatsioone nõustama "GDPR strateegia" koostamisel. Teostamiseks on vaja konkreetseid IT-lahendusi. Mis suunas turg areneb, on raske ennustada. Kas tekivad GDPR-_compliant_ tooted või eraldi lahendused või mõlemad. Ühe USA pilveteenuste startup-i CTO ütles, et õigesti projekteeritud infosüsteemis on juba kõik GDPR-omadused olemas. Meie süsteemid ei ole veel nii kõrgel tasemel.

Kaardistame avalikule sektorile pakutavaid GDPR-lahendusi:

nr | küsimus | lahendus
1  | Kas teie süsteemis on minu kohta andmeid (jah/ei)? | 
2  | Mis andmeid (andmekategooriaid) te minu kohta oma süsteemides hoiate? | RIHA - RIHAsse laetakse üles andmekogu andmekoosseis (andmekategooriate tasemel).
3  | Mis andmeid te konkreetselt minu kohta oma süsteemides hoiate? | 
4  | Mida need andmed tähendavad? | 
4  | Millistes teie süsteemides on minu kohta andmeid? | 
5  | Milleks te minu kohta käivaid andmeid kasutate? | RIHA - sisaldab viiteid Riigi Teatajasse andmekogu põhimäärusele.
6  | Kellele olete minu kohta käivaid andmeid edastanud? | [Andmejälgija (AJ)](https://github.com/e-gov/AJ).
7  | Kes on minu andmeid vaadanud? | [Andmejälgija (AJ)](https://github.com/e-gov/AJ) - kui on seadistatud andmevaatamiste logimiseks.
8  | Kas minu andmeid on kombineeritud teiste andmetega? | RIHA - sisaldab viiteid Riigi Teatajasse andmekogu põhimäärusele, mis peab andma vastuse.
9  | Kustutage palun minu andmed? | 
10 | Mille alusel (mis õigusega) te minu kohta andmeid kogute? | RIHA - sisaldab viiteid Riigi Teatajasse andmekogu põhimäärusele. Põhimäärus ise on õigusakt ja sisaldab viidet kõrgemale õigusaktile (seadusele).
11 | Kas minu andmete töötlus teie süsteemides on seaduslik? | vt eelmine küsimus
12 | Kas minu andmete töötlus teie süsteemides on minimaalne (õiguspäraste eesmärkide suhtes) | Vastuse peab andma isikuandmete töötluse mõjuanalüüs. Mõjuanalüüsi võib olla otstarbekas esitada tabelina.
13 | Kas minu andmed on kaitstud? | 
13 | Kas olete teie andmete töötlemisega nõus? | 
14 | Kas soovite, et lõpetaksime teie andmete töötlemise? | 
15 | Palun kontrollige, et teie andmed on õiged? | 

Tabel on üsna tühi. Informatiseerimise ja automatiseerimise võimalusi on siiski praktiliselt kõigi küsimuste juures. Potentsiaalseid küsijaid on palju. Ilma IT-ga s.o käsitsitööga ei ole need küsimused vastatavad.

Ootame siis GDPR-lahenduste turu arenemist. Riigi IT koordineerimisel võiks soodustada korduvkasutatavate GDPR-lahenduste tekkimist. Iga süsteem on erinev, kuid isikuandmete kaitse küsimused on samad.




