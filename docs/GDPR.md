---
permalink: GDPR
---

# GDPR-lahenduste turust

25.06.2018

Andmekaitse õiguslikele (ühtne andmekaitsemäärus) ja organisatsioonilistele meetmetele (andmekaitseesindaja, DPO määramine) peavad lisanduma tehnilised meetmed. Millised need on? 

Mida on vaja?

Andmesubjekt võib küsida:

nr | küsimus | ootus
1  | Kas teie süsteemis on minu kohta andmeid? | Oodatakse selget, lühikest, jah-või-ei vastust.
2  | Mis andmeid (andmekategooriaid) te minu kohta oma süsteemides hoiate? | Oodatakse metaandmeid e üldistust, mitte detailseid, konkreetseid andmeväärtusi.
3  | Mis andmeid te konkreetselt minu kohta oma süsteemides hoiate? | Nõutakse detailset andmekogumit. Ka siin on võimalik meta- ja konkreetnet tasand: hoiame sinu isikukoodi _versus_ hoiame isikukoodi `36107120334`.
4  | Mida need andmed tähendavad? | Küsimus tekib, kui küsimuse nr 3 vastus ei ole arusaadav (arusaamatu kodeering, kontekstiteabe puudumine vms).
5  | Millistes teie süsteemides on minu kohta andmeid? | Oodatakse süsteeminimede loetelu. Peab olema arusaadav, mis on iga süsteemi eesmärk.
6  | Milleks te minu kohta käivaid andmeid kasutate? | Oodatakse põhjendust, andmekasutuse sisulist äraseletamist.
7  | Kellele olete minu kohta käivaid andmeid edastanud? | Oodatakse detailset andmeedastuse logi.
8  | Kes on minu andmeid vaadanud? | Oodatakse detailset andmevaatamiste logi.
9  | Kas minu andmeid on kombineeritud teiste andmetega? | Oodatakse kinnitust, et andmeid hoitakse eraldi või teavet kombineerimise kohta.
10  | Kustutage palun minu andmed! | See ei ole infopäring, vaid korraldus. Vastuseks oodatakse kinnitust, et kõik andmed on kustutatud. 
11 | Mille alusel (mis õigusega) te minu kohta andmeid kogute? | Küsimus võib järgneda jätkuna küsimustele nr 1-7. Vastamiseks on vaja siduda süsteemid, andmekategooriad ja/või andmekirjed õiguslikku alust loovate õigusaktidega.
12 | Kas minu andmete töötlus teie süsteemides on seaduslik? | Sarnane küsimusega nr 10-ga, kuid terviku vaatenurgast.
13 | Kas minu andmete töötlus teie süsteemides on minimaalne (õiguspäraste eesmärkide suhtes)? | Tõenäoliselt ei oska inimene seda küsida. Siiski on see oluline küsimus.
14 | Kas minu andmed on lekkinud või muul viisil leidnud väärkasutust? Kas minu andmed on kaitstud?  | Oodatakse kinnitust, et isiku andmed on tõesti kaitstud - või teavet rikkumiste kohta. Kinnitus peab olema usutav, s.o mingilgi määral toetatud faktiteabega.

Andmetöötleja ise võib küsida:

nr | küsimus | iseloomustus
15 | Kas olete teie andmete töötlemisega nõus? | Andmesubjekti nõusoleku võtmine.
16 | Kas soovite, et lõpetaksime teie andmete töötlemise? | Nõusoleku tagasivõtmine.
17 | Palun kontrollige, et teie andmed on õiged! | 

Neid küsimusi võib nimetada "GDPR-nõueteks".

GDPR jõustumisega 2018. a peab organisatsioon suutma vastata andmesubjekti esitatud küsimustele (1-14), esitada ise küsimusi (14-16) ja töödelda vastuseid. See nõuab vastavate võimekuse loomist. Vaja on kas eraldiseisvaid tehnoloogilisi lahendusi või süsteemide täiendamist.

GDPR-nõuete täitmine ei ole ühelegi organisatsioonile põhitegevuseks. Tegu on infotöötluse ja -süsteemide aspektiga - nii nagu varasemast tuntud logimine, turvalisus, monitooring, pääsuhaldus. Seetõttu võib oodata, et GDPR-nõuded lahendatakse mitte "rätsepatööna", vaid enam või vähem standardsete komponentidega.

Viimane aga eeldab standardsete GDPR-komponentide turu tekkimist. Nõudmine tekitab pakkumist. GDPR-lahenduste turg on praegu veel välja arenemata. Konsultatsioonifirmad on küll valmis organisatsioone nõustama "GDPR strateegia" koostamisel, kuid teostamiseks on vaja konkreetseid IT-lahendusi. 

Ühe USA pilveteenuste startup-i CTO ütles, et õigesti projekteeritud infosüsteemis on juba kõik GDPR-omadused olemas. Sellisel juhul tekivad GDPR-võimekused orgaaniliselt, hea analüüsi- ja projekteerimispraktika tulemusena. Kuid meie süsteemid ei ole veel nii kõrgel tasemel.

Mis vormides turg areneb, on raske ennustada. Kas tekivad GDPR-_compliant_ tooted või eraldi lahendused või mõlemad. Kuid GDPR-turu perspektiivsuses pole kahtlust. 

Millised GDPR-lahendusi avalikule sektorile praegu pakutakse? Kui vaadata ülaltoodud küsimuste lõikes, siis tabel saab üsna tühi:

nr | küsimus | lahendus
1  | Kas teie süsteemis on minu kohta andmeid (jah/ei)? | 
2  | Mis andmeid (andmekategooriaid) te minu kohta oma süsteemides hoiate? | [RIHA](http://www.riha.ee/) - RIHAsse laetakse üles andmekogu andmekoosseis (andmekategooriate tasemel).
3  | Mis andmeid te konkreetselt minu kohta oma süsteemides hoiate? | 
4  | Mida need andmed tähendavad? | 
4  | Millistes teie süsteemides on minu kohta andmeid? | 
5  | Milleks te minu kohta käivaid andmeid kasutate? | [RIHA](http://www.riha.ee/) - sisaldab viiteid Riigi Teatajasse andmekogu põhimäärusele.
6  | Kellele olete minu kohta käivaid andmeid edastanud? | [Andmejälgija (AJ)](https://github.com/e-gov/AJ).
7  | Kes on minu andmeid vaadanud? | [Andmejälgija (AJ)](https://github.com/e-gov/AJ) - kui on seadistatud andmevaatamiste logimiseks.
8  | Kas minu andmeid on kombineeritud teiste andmetega? | [RIHA](http://www.riha.ee/) - sisaldab viiteid Riigi Teatajasse andmekogu põhimäärusele. Põhimäärus peab andma vastuse.
9  | Kustutage palun minu andmed? | 
10 | Mille alusel (mis õigusega) te minu kohta andmeid kogute? | [RIHA](http://www.riha.ee/) - sisaldab viiteid Riigi Teatajasse andmekogu põhimäärusele. Põhimäärus ise on õigusakt ja sisaldab viidet kõrgemale õigusaktile (seadusele).
11 | Kas minu andmete töötlus teie süsteemides on seaduslik? | vt eelmine küsimus
12 | Kas minu andmete töötlus teie süsteemides on minimaalne (õiguspäraste eesmärkide suhtes) | Vastuse peab andma isikuandmete töötluse mõjuanalüüs. Mõjuanalüüsi võib olla otstarbekas esitada tabelina.
13 | Kas minu andmed on kaitstud? | 
13 | Kas olete teie andmete töötlemisega nõus? | 
14 | Kas soovite, et lõpetaksime teie andmete töötlemise? | 
15 | Palun kontrollige, et teie andmed on õiged? | 

Informatiseerimise ja automatiseerimise võimalusi on praktiliselt kõigi küsimuste juures. Andmesubjekte, kes kõik on potentsiaalsed küsijad, on palju. Ilma IT-ga s.o käsitsitööga ei ole  küsimused vastatavad.

Kas riik peaks ja saaks mõjutada GDPR-lahenduste turu arenemist? Võiks soodustada korduvkasutatavate GDPR-lahenduste tekkimist. Iga süsteem on erinev, kuid isikuandmete kaitse küsimused on samad. Järelikult ka lahendusi tõenäoliselt ei ole mõtet teha väga erinevaid.






