---
permalink: Kodanik
---

# Tehnilised lahendused kodanike GDPR-küsimustele vastamiseks 

Kodaniku andmed peavad olema hallatud andmete kogu elutsükli (-käigu) vaates. Kodanik võib selles veendumiseks küsida alljärgnevaid küsimusi. Ühtse andmekaitsemääruse (GDPR) valguses tuleb neile küsimustele leida vastused. Vastamist hõlbustavad tehnilised lahendused. (Kuid ükski tehniline lahendus ei tööta ilma organisatsiooniliste meetmeteta). RIA ülesanne võiks olla välja pakkuda asutuseüleseid tehnilisi lahendusi - seal, kus need on võimalikud ja tõhusad.

Seda võiks [Andmejälgija (AJ)](https://github.com/e-gov/AJ) edasiarendamisel arvestada. Võib-olla kujuneb tootepere? Praegu AJ annab vastuseid küsimustele:

- Mis andmeid ja kellele olete andmekogust X-tee kaudu minu kohta edastanud?
- Kes on minu andmeid vaadanud? - kui [Andmejälgija (AJ)](https://github.com/e-gov/AJ) on seadistatud andmevaatamiste logimiseks.

[RIHA](http://www.riha.ee/) pakub:
- Mis andmeid (andmekategooriaid) te minu kohta oma süsteemides hoiate? - üldistatud, konkreetse isikuga mitteseotud vastus - kui andmekogu andmekoosseis on RIHAs kirjeldatud.
- Mille alusel (mis õigusega) te minu kohta andmeid kogute? - RIHA sisaldab viiteid Riigi Teatajasse andmekogu põhimäärusele. Põhimäärus ise on õigusakt ja sisaldab viidet kõrgemale õigusaktile (seadusele).
- Kellel on juurdepääs minu andmetele? - Võib olla kirjeldatud andmekogu põhimääruses.


## 1 Mida te minu kohta teate?

1.1 _Kas teie süsteemis on minu kohta andmeid?_ Oodatakse selget, lühikest, jah-või-ei vastust.

1.2  _Mis andmeid (andmekategooriaid) te minu kohta oma süsteemides hoiate?_ Oodatakse metaandmeid e üldistust, mitte detailseid, konkreetseid andmeväärtusi.

1.3  _Mis andmeid te konkreetselt minu kohta oma süsteemides hoiate?_ Nõutakse detailset andmekogumit.

1.4 _Millistes teie süsteemides on minu kohta andmeid?_ Oodatakse süsteeminimede loetelu. Peab olema arusaadav, mis on iga süsteemi eesmärk.

## 2 Kes ja milleks minu andmeid kasutab?

2.1  _Milleks te minu kohta käivaid andmeid kasutate?_ Oodatakse põhjendust, andmekasutuse sisulist äraseletamist.

2.2 _Kellel on juurdepääs minu andmetele?_ 

2.3 _Kellele olete minu kohta käivaid andmeid edastanud?_ Oodatakse detailset andmeedastuse logi.

2.4 _Kes on minu andmeid vaadanud?_ Oodatakse detailset andmevaatamiste logi.

2.5 _Kuidas ma ise teie süsteemi olen kasutanud?_ Kodanik soovib näha oma süsteemikasutuse ajalugu.

2.6 _Kas minu andmeid on kombineeritud teiste andmetega?_ Oodatakse kinnitust, et andmeid hoitakse eraldi või teavet kombineerimise kohta.

2.7 _Avage juurdepääs minu andmetele!_ Koos isiku äranäitamisega, kellele juurdepääs avada.

2.8 _Sulgege juurdepääs minu andmetele!_ Koos isiku äranäitamisega, kellelt juurdepääs ära võtta.

## 3 Õiguspärasus

3.1 _Mille alusel (mis õigusega) te minu kohta andmeid kogute?_ Vastamiseks on vaja siduda süsteemid, andmekategooriad ja/või andmekirjed õiguslikku alust loovate õigusaktidega.

3.2 _Kas minu andmete töötlus teie süsteemides on seaduslik?_ Sarnane eelmise küsimusega, kuid terviku vaatenurgast.

3.3 _Kas minu andmete töötlus teie süsteemides on minimaalne (õiguspäraste eesmärkide suhtes)?_ Tõenäoliselt ei oska inimene seda küsida. Siiski on see oluline küsimus.

## 4 Kas minu andmed on kaitstud?

4.1 _Kas minu andmed on lekkinud või muul viisil leidnud väärkasutust?_ 

4.2 _Kas minu andmed on kaitstud?_ Oodatakse kinnitust, et isiku andmed on tõesti kaitstud - või teavet rikkumiste kohta. Kinnitus peab olema usutav, s.o mingilgi määral toetatud faktiteabega.

4.3 _Kas keegi on teie süsteemis minu nimel tegutsenud?_

## 5 Andmete tähendus ja õigsus

5.1 _Mida need andmed tähendavad?_ Küsimus tekib, kui andmed ei ole arusaadavad (arusaamatu kodeering, kontekstiteabe puudumine vms).

5.2 _Kas minu kohta hoitavad andmed on õiged?_ Loogilise järeldusena:

5.3 _Parandage minu andmed!_

5.4 _Sulgege juurdepääs minu andmetele?_

## 6 Kustutamine

6.1  _Kustutage palun minu andmed!_ See ei ole infopäring, vaid korraldus. Vastuseks oodatakse kinnitust, et kõik andmed on kustutatud.

6.2 _Kas olete minu andmed kustutanud?_ 

