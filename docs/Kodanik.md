---
permalink: Kodanik
---

# Kodaniku küsimused isikuandmete halduse kohta

* _Kas teie süsteemis on minu kohta andmeid?_

Oodatakse selget, lühikest, jah-või-ei vastust.

*  _Mis andmeid (andmekategooriaid) te minu kohta oma süsteemides hoiate?_

Oodatakse metaandmeid e üldistust, mitte detailseid, konkreetseid andmeväärtusi.

*  _Mis andmeid te konkreetselt minu kohta oma süsteemides hoiate?_

Nõutakse detailset andmekogumit. Ka siin on võimalik meta- ja konkreetnet tasand: hoiame sinu isikukoodi _versus_ hoiame isikukoodi `36107120334`.

* _Millistes teie süsteemides on minu kohta andmeid?_

Oodatakse süsteeminimede loetelu. Peab olema arusaadav, mis on iga süsteemi eesmärk.


* _Mida need andmed tähendavad?_

Küsimus tekib, kui küsimuse nr 3 vastus ei ole arusaadav (arusaamatu kodeering, kontekstiteabe puudumine vms).

*  _Milleks te minu kohta käivaid andmeid kasutate?_

Oodatakse põhjendust, andmekasutuse sisulist äraseletamist.

*  _Kellele olete minu kohta käivaid andmeid edastanud?_

Oodatakse detailset andmeedastuse logi.

*  _Kes on minu andmeid vaadanud?_

Oodatakse detailset andmevaatamiste logi.

*  _Kas minu andmeid on kombineeritud teiste andmetega?_

Oodatakse kinnitust, et andmeid hoitakse eraldi või teavet kombineerimise kohta.

*  _Kustutage palun minu andmed!_

See ei ole infopäring, vaid korraldus. Vastuseks oodatakse kinnitust, et kõik andmed on kustutatud.

* _Kas olete minu andmed kustutanud?_

Küsimus on järg eelmisele küsimusele. 

* _Mille alusel (mis õigusega) te minu kohta andmeid kogute?_

Küsimus võib järgneda jätkuna küsimustele nr 1-7. Vastamiseks on vaja siduda süsteemid, andmekategooriad ja/või andmekirjed õiguslikku alust loovate õigusaktidega.

* _Kas minu andmete töötlus teie süsteemides on seaduslik?_ Sarnane küsimusega nr 10-ga, kuid terviku vaatenurgast.

* _Kas minu andmete töötlus teie süsteemides on minimaalne (õiguspäraste eesmärkide suhtes)?_

Tõenäoliselt ei oska inimene seda küsida. Siiski on see oluline küsimus.

* _Kas minu andmed on lekkinud või muul viisil leidnud väärkasutust?_

* _Kas minu andmed on kaitstud?_

Oodatakse kinnitust, et isiku andmed on tõesti kaitstud - või teavet rikkumiste kohta. Kinnitus peab olema usutav, s.o mingilgi määral toetatud faktiteabega.

* _Kas keegi on teie süsteemis minu nimel tegutsenud?_

* _Kuidas ma teie süsteemi olen kasutanud?_

Kodanik soovib näha oma süsteemikasutuse ajalugu.

* _Kellel on juurdepääs minu andmetele?*

* _Annan ligipääsu X-le oma andmetele_

* _Võtan X-lt ligipääsu oma andmetele_

* _Kas minu kohta hoitavad andmed on õiged?_

Loogilise järeldusena - parandage minu andmed!

## Andmetöötleja ise võib küsida:

nr | küsimus | iseloomustus
15 | Kas olete teie andmete töötlemisega nõus? | Andmesubjekti nõusoleku võtmine.
16 | Kas soovite, et lõpetaksime teie andmete töötlemise? | Nõusoleku tagasivõtmine.
17 | Palun kontrollige, et teie andmed on õiged! | 

